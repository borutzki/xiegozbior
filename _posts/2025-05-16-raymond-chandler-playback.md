---
layout: post
title: "Raymond Chandler - Playback"
category: zajawki
date: 2025-05-16
author: Kacper Borucki
excerpt_separator: <!--more-->
start: 2025-05-05
end: 2025-05-10
isbn: N/A
tags: ["Raymond Chandler"]
ocena: 5
image: /assets/xiazki/raymond_chandler_playback.jpg

---

**"*Playback*", czyli siódma część przygód detektywa Marlowe autorstwa Raymonda Chandlera, ma zdecydowanie mniej polotu niż poprzednie części. Zastanówmy się, dlaczego.**

<!--more-->

Tym razem Filip Marlowe zostaje wynajęty przez agencję adwokacką w celu znalezienia pewnej dziewczyny, bez wchodzenia z nią w kontakt. Znajduje ją już w jednym z pierwszych rozdziałów. W kontakt z nią wchodzi niedługo potem. Pozornie bezsensowne działanie ma w tym celu uzasadnienie: detektyw czuje, że został zatrudniony do jakiejś śmierdzącej roboty i próbuje na własną rękę zrozumieć, o co w tym wszystkim chodzi.

Sprawa komplikuje się niemalże przez całą książkę. W toku fabuły pojawiają się kolejne postacie z którymi rozmawia Marlowe. Padają groźby, a po czasie również trupy. Marlowe w charakterystyczny dla siebie sposób obserwuje otoczenie, choć i tak praktycznie do samego końca nie wie nawet, co tak naprawdę w całej tej sprawie zamierza osiągnąć i dla kogo ostatecznie pracuje.

To wszystko z pozoru buduje wciągającą intrygę, jednak "*Playback*" ma kilka szkopułów, które niestety ograniczają przyjemność z czytania, względem innych książek z tej serii.

Przede wszystkim, brakuje tu tak ostrego języka jak chociażby w "*Siostrzyczce*". Może to wina tłumaczenia. Niemniej, stylistyka noir i cynizm w dialogach są tu mocno stonowane, więc podczas czytania nie ma co się nastawiać na przypadkowe parsknięcie w związku z opisem jakiegoś szczegółu.

Gdy jakiś czas temu opisywałem "*Długie pożegnanie*", wspomniałem o patetyczności. W "*Playbacku*" naiwność i trzymanie się pewnych reguł przez Marlowe'a wręcz są kluczem do historii, co akurat mi się nie podobało. Trudno mi wyobrazić sobie, że detektyw wmieszany w sprawę z trupami raz będzie przyjmował, a raz oddawał pieniądze swojemu zleceniobiorcy, zależnie od tego czy czuje się z nimi dobrze, czy nie. A przecież brnie dalej w temat.

Na to wszystko nakłada się dość lakoniczne zakończenie, które nie daje większej satysfakcji.

Mając na uwadze to wszystko, nie mogę jednak powiedzieć, że "Playback" to zła książka. Jest po prostu średnia. Nie porwała mnie, ale i lektura i tak była dość przyjemna. Chociaż na koniec dodam jeszcze, że zakończenie fabuły było w pewien sposób rozczarowujące,

## Warto przeczytać również

1. **Raymond Chandler - "*Głęboki sen*"**: pierwsza część przygód Marlowe'a nadała serii pewnego kolorytu, który potem był podtrzymywany w różnym stopniu.
2. **Raymond Chandler - "*Siostrzyczka*"**: jeżeli gdzieś Chandler wszedł na wyżyny sarkazmu, to właśnie w tej części z serii.

## Dodatkowe linki

- [Strona książki na Goodreads](https://www.goodreads.com/book/show/48705923-playback)
- [Strona książki na Lubimyczytać](https://lubimyczytac.pl/ksiazka/35938/playback)
