---
layout: post
title: "Anna Romaniuk - Orzeszkowo 14. Historie z Podlasia"
category: zajawki
date: 2025-06-07
author: Kacper Borucki
excerpt_separator: <!--more-->
start: 2025-05-18
end: 2025-06-01
isbn: 978-83-8191-834-3
tags: ["Anna Romaniuk", "reportaże", "Wydawnictwo Czarne"]
ocena: 4
image: /assets/xiazki/anna_romaniuk_orzeszkowo_14.jpg

---

**Po "*Orzeszkowo 14. Historie z Podlasia*" sięgnąłem, by choćby pobieżnie poznać historię i kulturę Podlasia. Ten krótki reportaż (a może raczej zbiór esejów?) Anny Romaniuk zdecydowanie nie wyczerpuje tematu, ale stanowi niezłe wprowadzenie do tematyki regionu, który zamierzam zwiedzić.**

<!--more-->

Wspominam o zbiorze esejów, bo "*Orzeszkowo 14*" to książka, która może nie przypaść do gustu, jeśli traktować ją jako reportaż. Sięgając po nią, faktycznie można oczekiwać spójnej opowieści o Podlasiu. Tymczasem kolejne rozdziały to raczej luźno powiązane sekcje opisujące różne aspekty życia w regionie. Pojawiają się refleksje o zmieniających się porach roku, wspomnienia autorki z przeprowadzki do tytułowej wsi, zarys historyczny miejscowej ludności i sporo opisów spraw przyziemnych - takich jak budowa linii kolejowej czy wyludnianie się wsi.

Poszczególne tematy są jednak poruszone pobieżnie, co zresztą nie powinno nikogo dziwić - książka ma raptem 150 stron. To sprawia, że podczas lektury wiele wątków pozostaje ledwie zasygnalizowanych. Może poza jednym - tym z historią oddziałów AK i podkreśleniem cienkiej granicy między partyzantką a bandytyzmem. Tu muszę przyznać, że spostrzeżenia autorki są trafne - wymaga to pewnej odwagi, żeby o spornej części historii mówić w sposób wyważony, bez niepotrzebnych emocji.

Kiedy warto sięgnąć po "*Orzeszkowo 14*"? Przede wszystkim wtedy, gdy szukasz książki, która posłuży za punkt zaczepienia do dalszego zgłębiania historii i kultury Podlasia. Jeżeli lubisz książki, które ukazują zwyczajne sprawy z powagą i refleksją. Albo kiedy chcesz poznać realia życia w podlaskiej wsi.

Zatem nie jest to książka dla osób, które cenią sobie spójność historii i dogłębne omówienie tematu. Sentymentalne wywody autorki na temat spraw raczej prywatnych mogą niektórych nudzić, choć sam uważam je za relaksujące. Nakład czasowy wymagany do przejścia *od deski do deski* jest niewielki, dlatego wydaje mi się, że nie warto tej książki z miejsca skreślać po tej niejednoznacznej zajawce.

## Warto przeczytać również

1. **Henry David Thoreau - "*Walden*"**: poetyckie opisy przyrody i relacji międzyludzkich jednoznacznie przypomniały mi eseje tego amerykańskiego transcendentalisty.
2. **Aneta Prymaka-Oniszk** - "*Kamienie musiały polecieć*": drugi reportaż Wydawnictwa Czarnego na temat Podlasia, po który sięgnę za kilka dni i z pierwszej ręki dowiedziałem się, że warto.
3. **Ewelina Sadanowicz - "*Szeptuchy*"**: antropologiczna monografia którą aktualnie czytam, a która porusza temat wiejskiej kultury Podlasia z bardziej analitycznego kąta.
4. **Kamil Janicki - "*Cywilizacja Słowian*"**: myślę, że słowiański kontekst to coś, co warto znać w naszym kręgu kulturowym. Zwłaszcza, gdy chce się zwiedzać taki region, jak właśnie Podlasie.

## Dodatkowe linki

- [Strona książki na Goodreads](https://www.goodreads.com/book/show/43509291-orzeszkowo-14-historie-z-podlasia)
- [Strona książki na Lubimyczytać](https://lubimyczytac.pl/ksiazka/5097145/orzeszkowo-14-historie-z-podlasia)
- [Strona książki na stronie wydawnictwa](https://czarne.com.pl/katalog/ksiazki/orzeszkowo-14)
