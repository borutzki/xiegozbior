---
layout: post
title: "Oswalt, Adell, Lowe, Edelman - Network Programmability & Automation"
category: zajawki
date: 2025-05-24
author: Kacper Borucki
excerpt_separator: <!--more-->
start: 2025-03-07
end: 2025-05-20
isbn: 978-1-098-11083-3
tags: ["Matt Oswalt", "Christian Adell", "Scott S. Lowe", "Jason Edelman"]
ocena: 5
image: /assets/xiazki/oswalt_adell_lowe_edelman_network_programmability_and_automation.jpg

---

**Ostatnio skończyłem czytać "*Network Programmability & Automation*" - książkę, której autorami są specjaliści od automatyzacji sieci: Matt Oswalt, Christian Adell, Scott S. Lowe i Jason Edelman. W tej zajawce spróbuję określić, o czym jest ta 800-stronicowa cegła oraz dlaczego nie byłem jej docelowym czytelnikiem.**

<!--more-->

Aby wpis miał sens, muszę przedstawić odrobinę kontekstu osobistego. Swoją karierę zawodową wiążę głównie z językiem programowania *Python*. Tak się złożyło, że pracuję głównie dla firm związanych z szeroko pojętą telekomunikacją. Stąd siłą rzeczy muszę choć trochę rozumieć domenę, w której działam. Dlatego z polecenia kolegi z pracy, specjalisty od sieci, sięgnąłem po omawianą tu książkę.

Ta niszowa publikacja omawia szerokie spektrum zagadnień, zaczynając od opisu trendów w automatyzacji konfiguracji urządzeń sieciowych. Idąc dalej, jest tu mowa o modelowaniu struktur danych (`YANG`, `JSON`, `YAML`), tworzeniu szablonów (`Jinja2`), komunikacji z API (*Netconf*, *REST*, *RESTCONF*) oraz podstawach programowania (*Python*, *Go*). Uzupełnieniem są opisy konkretnych narzędzi i ich użycia w praktyce (*Git*, *Docker*, *Ansible*, *Nornir*, *Terraform*). Zwieńczeniem lektury jest przykład architektury oprogramowania, które korzysta z omówionych technik i technologii.

Jak można wywnioskować z opisu, książka jest przekrojowa. Jej celem jest wprowadzenie "tradycyjnego" inżyniera sieci w tematy związane z programowaniem i automatyzacją procesów. Jeżeli ktoś przez większość kariery konfigurował *routery* przez logowanie się do nich i wklepywanie komend "z palca" - powinien się nią zainteresować.

Ja jednak mam tło programistyczne - dlatego uważam, że nie była to książka dla mnie. Inżynier sieci wyciągnie z niej sporo wiedzy programistycznej, jednak programista nie wyniesie z niej zbyt wiele wiedzy o sieciach.

Nie uważam jednak, że ta lektura była stratą czasu. Gdyby była, nie przeczytałbym jej. Nauczyłem się stąd wielu nowych rzeczy. Tyle tylko, że nie nadrobiłem braków w wiedzy o sieciach. Wygląda więc na to, że będę musiał poszukać czegoś bardziej specyficznego dla tej domeny...

## Warto przeczytać również

1. **David M. Beazley - "*Python Distilled*"**: dużo szersze wprowadzenie do Pythona.
2. **Luciano Ramalho - "*Fluent Python*"**: wgłębne omówienie Pythona i tego, jak działa, co umożliwia i co warto wiedzieć.
3. **Sean P. Kane, Karl Matthias - "*Docker*"**: przekrojowe wprowadzenie do Dockera i konteneryzacji, z praktycznymi przykładami i poruszeniem również bardziej skomplikowanych zagadnień.
4. **Prem Kumar Ponuthorai, Jon Loeliger - "*Kontrola wersji z systemem Git*"**: dogłębne omówienie Gita i jego zasady działania.

## Dodatkowe linki

- [Strona książki na Goodreads](https://www.goodreads.com/book/show/125765330-network-programmability-and-automation)
- [Strona książki na Lubimyczytać](https://lubimyczytac.pl/ksiazka/5170594/network-programmability-and-automation)
