---
layout: post
title: "Aneta Prymaka-Oniszk - Kamienie musiały polecieć"
category: zajawki
date: 2025-06-23
author: Kacper Borucki
excerpt_separator: <!--more-->
start: 2025-06-10
end: 2025-06-15
isbn: 978-83-8191-836-7
tags: ["Aneta Prymaka-Oniszk", "historia", "Wydawnictwo Czarne", "Podlasie"]
ocena: 8
image: /assets/xiazki/aneta_prymaka_oniszk_kamienie_musialy_poleciec.jpg

---

**Opowiada, wyjaśnia, weryfikuje i oburza – tak w skrócie można opisać reportaż "*Kamienie musiały polecieć. Wymazywana przeszłość Podlasia*", którego autorką jest Aneta Prymaka-Oniszk. Ta oparta na historii jednej rodziny książka jest przystępnym zarysem historii Podlasia.**

<!--more-->

Punktem wyjścia reportażu jest śmierć dziadka autorki z rąk partyzantów Armii Krajowej, a konkretnie - przekazywana z pokolenia na pokolenie historia rodzinna z tym związana. Temat o kontrowersyjnym charakterze, ale zdecydowanie wart zgłębienia.

Autorka dość szybko dochodzi do wniosku, że wiele rzeczy w historii rodowej ma drugie dno. I jest ono ściśle związane z historią całego regionu. Dlatego czytelnik może tu znaleźć wiele historii, które - choć odmienne - splatają się w jedną narrację.

Dobra sytuacja materialna przodków rodziny przed *bieżeństwem* i ich próby ustatkowania się już po powrocie z niego.

Propaganda "*Polski dla Polaków*" dwudziestolecia międzywojennego niechętna wobec ludności prawosławnej.

Domniemana sympatia ludności ruskiej wobec Armii Czerwonej.

Dzielenie wsi granicą państwową praktycznie z dnia na dzień.

Białoruskie ruchy separatystyczne.

Ataki partyzantów Armii Krajowej na prawosławnych obywateli już po zakończeniu wojny.

W tym wszystkim nawet dobrze znane autorce opowieści rodzinne okazują się do pewnego stopnia przeinaczone - jak chociażby domniemany żołnierz polskiej armii, który w rzeczywistości był członkiem jednostki związanej z niepodległą Białorusią... Wszystko to nadaje kolorytu podjętej przez autorkę próbie zrozumienia sposobu, w jaki narracja mniejszości prawosławnej na Podlasiu została stłamszona, a potem wręcz zapomniana.

Nie sposób zwięźle streścić wszystkich wątków i zawiłości opisanych przez autorkę. Jednak z pewnością jest to reportaż warty uwagi nie tylko ze względu na historię opisywanego regionu. W nietuzinkowy sposób przemyca on też ideę państwa narodowego jako uproszczenia, które nigdy w pełni nie oddaje złożonej rzeczywistości.

Zdecydowanie warto po tę książkę sięgnąć - zwłaszcza w dobie rosnących w siłę ruchów nacjonalistycznych.

## Warto przeczytać również

1. [**Anna Romaniuk - "*Orzeszkowo 14. Historie z Podlasia*"**]({% post_url 2025-06-07-zajawka-orzeszkowo-14 %}): wspomniany już kilka razy zbiór esejów o życiu na podlasiu, z dodatkowym ujęciem wątku AK.
2. [**Ewelina Sadanowicz - "*Szeptuchy*"**]({% post_url 2025-06-16-zajawka-szeptuchy %}): wątek kultury ludowej, którego w innych książkach o Podlasiu trochę mi zabrakło.
3. [**Jerzy Plewa - "*Lady, Leniewo, Podrzeczany*"**]({% post_url 2025-06-18-zajawka-lady-leniewo-podrzeczany %}): krótka historia ogólna regionu z albumem zdjęć z trzech tytułowych miejscowości.
4. **Michał Bilewicz - "*Traumaland*"**: ciekawie zderza mi się idee przedstawione przez Bilewicza w kontekście traumy międzypokoleniowej z tym, co opisała autorka przedstawionego w niniejszym wpisie reportażu.

## Dodatkowe linki

- [Strona książki na Lubimyczytać](https://lubimyczytac.pl/ksiazka/5096658/kamienie-musialy-poleciec-wymazywana-przeszlosc-podlasia)
- [Strona książki na Goodreads](https://www.goodreads.com/book/show/203562945-kamienie-musia-y-polecie-wymazywana-przesz-o-podlasia)
- [Strona książki na stronie wydawnictwa](https://czarne.com.pl/katalog/ksiazki/kamienie-musialy-poleciec)
