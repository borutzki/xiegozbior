---
layout: post
title: "Ezra Klein - Why We're Polarized"
category: zajawki
date: 2025-03-18
author: Kacper Borucki
excerpt_separator: <!--more-->
start: 2025-03-03
end: 2025-03-16
isbn: 978-1-4767-0039-7
tags: ["Ezra Klein"]
ocena: 6
image: /assets/xiazki/ezra_klein_why_were_polarized.jpg

---

**W kontekście obecnej sytuacji geopolitycznej uznałem, że warto poczytać o polaryzacji społeczeństwa w USA. Sięgnięcie po publikację "*Why We're Polarized*", której autorem jest dziennikarz Ezra Klein, było prostym wyborem. Jak tego typu książka z 2020 roku trzyma się 5 lat później, po kolejnych wyborach z wygraną Trumpa?**

<!--more-->

Klein wychodzi od tego, że wyniki wyborów prezydenckich w USA statystycznie mieszczą się w historycznej normie. Następnie przechodzi do bardziej złożonych kwestii. Bo choć ani Demokraci, ani Republikanie nie mają znaczącej przewagi w wyborach, to zmieniło się otoczenie, w którym działają.

Czytelnik dowiaduje się, że przez sporą część historii USA dwie największe partie nie były wewnętrznie spójne, co wymuszało wewnętrzne i międzypartyjne kompromisy. Wyborcy mieli ograniczony dostęp do informacji, więc bardziej angażowali się w politykę lokalną. Media nie mogły do końca pozwolić sobie na marginalizowanie którejś z opcji politycznych, bo działały w ograniczonym obrębie (np. miasta lub stanu) i musiały się choć trochę dostosować do wszystkich. Biała większość dominowała politycznie.

To uległo zmianie. Nieograniczony dostęp do informacji i rozrywki sprawił, że media zaczęły agresywnie walczyć o swoje grupy docelowe. Politycy podzielili się na progresywnych i konserwatywnych w kwestiach religijnych i rasowych. Wyborcy zaczęli traktować partie jak kluby sportowe. Demografia wciąż się zmienia.

W publikacji o polityce trudno o brak subiektywnego spojrzenia autora, więc da się wyczuć sympatię Kleina wobec Demokratów. Krytyka Partii Republikańskiej pojawia się częściej, jednak autor odnosi się do tego w logiczny sposób. To do pewnego stopnia broni tę książkę. Warto mieć też na uwadze, że mowa tu o USA, więc nie wszystkie spostrzeżenia można wprost przekładać na politykę w innych krajach.

To tylko ogólnikowe streszczenie, ale książka zdaje się warta uwagi. Autor swoje tezy argumentuje sensownie i przystępnie omawia zmiany w polityce i demografii. W kontekście ostatnich wyborów w USA książka wciąż zdaje się aktualna. Dlatego całkiem ją polecam, choć głównie osobom zafascynowanym polityką Stanów Zjednoczonych.

## Warto przeczytać również

1. **Christopher Wylie - "*Mindfuck*"**: w tej książce Christopher Wylie wykazuje, że nie tylko wewnętrzne problemy doprowadziły do wyboru Trumpa na prezydenta za jego pierwszej kadencji.
2. **Carl Sagan - "*Świat nawiedzany przez demony*"**: Carl Sagan jeszcze w latach 90 ostrzegał przed laicyzacją społeczeństwa i populistami dostającymi się do polityki. Może jego książka nie jest do końca zgodna z tym o czym pisze Klein, jednak ta perspektywa jest również warta uwagi w kontekście geopolityki.
3. **Adam Grant - "*Leniwy Umysł*"**: sposób, w jaki lubimy okopywać się w swoich poglądach, na czynniki pierwsze rozłożył Adam Grant w swojej książce "*Leniwy Umysł*" (wolę oryginalny tytuł "*Think Again*"). Dlatego jeżeli ktoś czuje, że wsiąkł w bańkę - albo po tym wpisie uważa mnie za skrajnego *liberała* czy tam *lewaka* - polecam tę książkę przeczytać.
4. **Michał Bilewicz - "*Traumaland*"**: a jeżeli ktoś chce nieco lepiej zrozumieć polską politykę w kontekście historycznym, to chyba warto zainteresować się "*Traumalandem*".
5. **Tim Marshall - "*Więźniowie Geografii*"**: ta książka daje kilka ciekawych perspektyw na geopolitykę. Tak po prostu.

## Dodatkowe linki

- [Strona książki na Goodreads](https://www.goodreads.com/book/show/52655150-why-we-re-polarized)
- [Strona książki na Lubimyczytać](https://lubimyczytac.pl/ksiazka/4976652/why-we-re-polarized)
