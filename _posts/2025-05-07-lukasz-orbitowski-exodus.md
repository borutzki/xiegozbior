---
layout: post
title: "Łukasz Orbitowski - Exodus"
category: zajawki
date: 2025-05-07
author: Kacper Borucki
excerpt_separator: <!--more-->
start: 2025-04-27
end: 2025-05-05
isbn: 978-83-65836-27-4
tags: ["Łukasz Orbitowski"]
ocena: 6
image: /assets/xiazki/lukasz_orbitowski_exodus.jpg

---

**Do prozy Łukasza Orbitowskiego mam tyle zaufania, że "*Exodus*" kupiłem w ciemno. Nawet nie sprawdziłem, o czym ma być. Poniżej zajawka tej książki, przeczytanej bez specjalnych oczekiwań.**

<!--more-->

Pewnego dnia Janek rzuca wszystko, wybiera pieniądze z banku, kupuje komplet nowych ubrań i bilet do Berlina. Wyjeżdża z Warszawy w atmosferze ucieczki, obawiając się pościgu. Dlaczego? To właśnie na tajemnicy tego wydarzenia Orbitowski zbudował historię, którą powoli wyjaśniają retrospekcje głównego bohatera oraz kilkukrotne ukazanie pojedynczego wydarzenia z coraz większą szczegółowością.

Początkowo czytelnik nie zna tła historii, więc może się ona wydawać chaotyczna. I w pewnym stopniu taka jest - oprócz Berlina, akcja dzieje się też w obozie uchodźców, Lublanie i na greckiej wyspie. Ale przez ten pozorny chaos i opisy różnych pomniejszych zdarzeń, portret psychologiczny głównego bohatera staje się bardzo realistyczny.

Jaki portret psychologiczny? W dużym skrócie: Janek przeżył coś złego i próbuje uciec przed przeszłością (pewnie stąd *exodus* w tytule). Po drodze obserwuje niesprawiedliwość świata i ludzi. Pomimo dobrych intencji, jego również ta niesprawiedliwość spotyka. Wielokrotnie.

Świat w książce Orbitowskiego jest brutalny. Opisy miejsc i zdarzeń kojarzą się ze stylistyką noir. Postacie są ambiwalentne, a ich zachowania często autodestrukcyjne lub socjopatyczne. To doskonały kontrast dla retrospekcji głównego bohatera, w których ton diametralnie się zmienia: pamięć jest tu jak bezpieczna przystań.

Jednak mimo świetnej narracji, "*Exodus*" czyta się dość powoli. Nie potrafiłem całkowicie zanurzyć się w lekturze. Być może to kwestia zbyt dużej objętości jak na przedstawioną historię? Nie umiem sprecyzować. Zakończenie fabuły też nie dało mi większej satysfakcji - choć to już kwestia gustu.

Biorąc to wszystko pod uwagę, "*Exodus*" polecam głównie dwóm grupom: fanom nietuzinkowych powieści psychologicznych, a także fanom samego Łukasza Orbitowskiego. Warsztat pisarski jest tu naprawdę dobry, choć mimo tego (a może przez to?) lektura może być trudna do przebrnięcia dla niewprawionego czytelnika.

## Warto przeczytać również

1. **Łukasz Orbitowski - "*Inna dusza*"**: inna powieść Orbitowskiego z silnym naciskiem na portrety psychologiczne.
2. [**Arnold Cytrowski - "*Anhedonia*"**]({% post_url 2025-02-24-zajawka-anhedonia %}): retrospektywy, portrety psychologiczne, ciąg nieprzewidywalnych wydarzeń - to zbieżności między "*Anhedonią*" i "*Exodusem*".
3. [**Dmitry Glukhovsky - "*Tekst*"**]({% post_url 2025-02-19-zajawka-tekst %}): wątek mierzenia się z przeszłością Głuchowski przedstawia zupełnie inaczej, ale i tak "*Exodus*" budzi we mnie luźne skojarzenie z tą książką.
4. **Piotr Adamczyk - "*Dom tęsknot*"**: kolejne bardzo luźne skojarzenie - tym razem książka skupiona głównie na retrospektywie, która wyjaśnia bieżącą sytuację głównego bohatera, co jest w zasadzie odwrotnością fabuły "*Exodusu*".
5. **Malcolm XD - "*Emigracja*"**: memiczna powieść o emigracji - czyli wątek luźno zbieżny z tym, co pojawia się w "*Exodusie*".

## Dodatkowe linki

- [Strona książki na Goodreads](https://www.goodreads.com/book/show/56774939-exodus)
- [Strona książki na Lubimyczytać](https://lubimyczytac.pl/ksiazka/4801665/exodus)
