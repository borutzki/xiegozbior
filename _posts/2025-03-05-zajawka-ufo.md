---
layout: post
title: "William S. Vincent - Django for Beginners"
category: zajawki
date: 2025-03-10
author: Kacper Borucki
excerpt_separator: <!--more-->
start: 2025-02-18
end: 2025-03-08
isbn: 9788383305530
tags: ["Garrett M. Graff"]
ocena: 6
image: /assets/xiazki/garett_m_graff_ufo.jpg

---

**Niektóre książki wybieram tylko na podstawie okładki - i tak właśnie było z "UFO" Garretta Graffa. Czy przez 700 stron autor zdołał sensownie przedstawić temat ufologii?**

<!--more-->

"*UFO*" to przegląd dokumentów, relacji, projektów i instytucji, które na przestrzeni XX i XXI wieku zajmowały się tematem UFO - niezidentyfikowanych obiektów latających. Graff nie próbuje rozprawić się z teoriami spiskowymi czy nietypowymi doniesieniami - raczej zaznacza, że dostępne dane nie pozwalają na jednoznaczne wyjaśnienia niektórych sytuacji. I ta myśl zdaje się być głównym przesłaniem książki.

Sam przegląd jest jednak intrygujący. Bo wyobraźmy sobie to: tuż po zrzuceniu bomb jądrowych, w USA pojawia się coraz więcej doniesień o dziwnych obiektach na niebie. Jeżeli to eksperymenty USA, to rząd USA się do tego nie przyznaje. Jeżeli to akcje szpiegowskie ZSRR, to ZSRR się do tego nie przyznaje. Niepokoje społeczne zdają się narastać, a odpowiedzi brakuje. Nawet w samej armii USA - początkowo rozbitej na mniejsze departamenty - nikt nie ma pewności, czy te doniesienia należy brać poważnie, czy nie. I nawet współcześnie, niewiele się w tej kwestii zmienia. Kilka doniesień wyjaśniono, inne wciąż balansują na granicy legendy miejskiej.

Pewną wadą książki jest skupienie się na USA, ale trzeba autorowi oddać, że nie zignorował reszty świata. Obok znanych doniesień jak Roswell, mamy tu poruszony temat incydentu w Teheranie czy domniemanych przelotów UFO nad Belgią. Zasadniczym problemem może być tu raczej przesyt doniesień, miejsc, nazwisk i zdarzeń. W pewnym momencie, jako czytelnik, pogubiłem się po prostu w tym, co kiedy miało miejsce - i przestałem się tym szczególnie przejmować.

"*UFO*" polecam przede wszystkim osobom, które są zainteresowane historią zimnej wojny czy astronomią. Przypadkowy czytelnik może wynieść z tej książki perspektywę, że analiza doniesień o niezidentyfikowanych obiektach latających to bardzo zagadnienie, w którym trudno o jednoznaczne konkluzje. Bo jako ludzkość być może nie znamy jeszcze wszystkich zjawisk fizycznych, a nasza aparatura pomiarowa też miewa błędy...

## Warto przeczytać również

1. **Luciano Ramalho - "*Fluent Python*"**: jeżeli ktoś chciałby zrozumieć jak działa *Django*, to dogłębne zrozumienie Pythona jest niezbędne. Książka Luciano Ramalho zapewnia tę wiedzę w przystępny sposób.
2. **Harry Percival, Bob Gregory - "*Architecture Patterns with Python*"**: wzorce projektowe w Pythonie, z których część można zaaplikować w Django własnoręcznie, a część jest już w Django zawarta.
3. **David M. Beazley - "*Python Distilled*"**: bardzo przystępne wprowadzenie do wielu podstawowych i średnio-zaawansowanych zagadnień w Pythonie.

## Dodatkowe linki

- [Blog Willa Vincenta](https://wsvincent.com/)
- [Strona główna Django](https://www.djangoproject.com/)
- [Strona książki na Goodreads](https://www.goodreads.com/book/show/216357914-django-for-beginners-5th-edition)
- [Strona książki na Lubimyczytać](https://lubimyczytac.pl/ksiazka/5182382/django-for-beginners-5th-edition-build-modern-web-applications-with-python)
