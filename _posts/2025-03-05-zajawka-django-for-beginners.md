---
layout: post
title: "William S. Vincent - Django for Beginners"
category: zajawki
date: 2025-03-05
author: Kacper Borucki
excerpt_separator: <!--more-->
start: 2025-01-27
end: 2025-02-28
isbn: 9781735467269
tags: ["William S. Vincent"]
ocena: 5
image: /assets/xiazki/william_s_vincent_django_for_beginners.jpg

---

**Lubię od czasu do czasu przeczytać coś, co pomoże mi w pracy. Skoro ostatnio zacząłem pracę z frameworkiem *Django*, naturalnym wyborem była książka "*Django for Beginners*" Williama Vincenta. Czy warto było na nią wydać 200 zł?**

<!--more-->

Zgodnie ze stylem zachodnich książek technicznych, w "*Django for Beginners*" czytelnik zaczyna od podstaw i powoli przechodzi do bardziej złożonych kwestii. W pierwszych rozdziałach mamy więc przygotowanie środowiska i uruchomienie pierwszej aplikacji w Django. Następnie, wprowadza nowe zagadnienia na przykładzie kolejnego projektu: widoki stron, szablony, obsługa bazy danych, mapowanie URL-i, testy. Ostatnie rozdziały skupiają się natomiast na jednym projekcie: stronie internetowej gazety, z obsługą komentarzy, kont użytkowników i stylami CSS. Całość ma sensowną strukturę i zapewnia sporą dawkę wiedzy.

Niestety, książka ma trochę minusów. Sporo kodu się powtarza (z niewielkimi zmianami). Rozdział o *Bootstrapie* jest długi i, moim zdaniem, niezbyt związany z tematem. Część zagadnień autor omawia bardzo pobieżnie, po czym odsyła do dokumentacji. W kilku miejscach zastosowane jest podejście niezgodne z dokumentacją, "bo tak jest szybciej". Po książce w tej cenie oczekiwałem więcej, zwłaszcza że np. wydawnictwo *O’Reilly* przyzwyczaiło mnie do wyższego standardu.

Mój główny problem z "*Django for Beginners*" - brak jasno określonej grupy docelowej. Całkowity nowicjusz niewiele z niej zrozumie. Osoba znająca podstawy Pythona znajdzie tu instrukcje krok po kroku dotyczące budowy aplikacji w Django bez wgłębiania się w szczegóły - czyli coś, co można znaleźć za darmo na YouTube. Natomiast osoba zaawansowana w Pythonie, która chce poznać Django, prawdopodobnie lepiej wyjdzie na poczytaniu oficjalnej dokumentacji.

Podsumowując, "*Django for Beginners*" zdaje się być pozycją dla osób które chcą nauczyć się szybko stawiać własne aplikacje internetowe, bez wnikania w szczegóły ich działania. Skoro tę rolę skutecznie spełniają darmowe tutoriale na *YouTube* i *Udemy*, trudno mi znaleźć sensowny powód, żeby polecić tę książkę zamiast nich.

## Warto przeczytać również

1. **Luciano Ramalho - "*Fluent Python*"**: jeżeli ktoś chciałby zrozumieć jak działa *Django*, to dogłębne zrozumienie Pythona jest niezbędne. Książka Luciano Ramalho zapewnia tę wiedzę w przystępny sposób.
2. **Harry Percival, Bob Gregory - "*Architecture Patterns with Python*"**: wzorce projektowe w Pythonie, z których część można zaaplikować w Django własnoręcznie, a część jest już w Django zawarta.
3. **David M. Beazley - "*Python Distilled*"**: bardzo przystępne wprowadzenie do wielu podstawowych i średnio-zaawansowanych zagadnień w Pythonie.

## Dodatkowe linki

- [Blog Willa Vincenta](https://wsvincent.com/)
- [Strona główna Django](https://www.djangoproject.com/)
- [Strona książki na Goodreads](https://www.goodreads.com/book/show/216357914-django-for-beginners-5th-edition)
- [Strona książki na Lubimyczytać](https://lubimyczytac.pl/ksiazka/5182382/django-for-beginners-5th-edition-build-modern-web-applications-with-python)
