---
layout: post
title: "Nick Bilton - Król darknetu"
category: zajawki
date: 2025-07-01
author: Kacper Borucki
excerpt_separator: <!--more-->
start: 2025-06-16
end: 2025-06-22
isbn: 978-83-8191-009-5
tags: ["Nick Bilton", "internet", "Wydawnictwo Czarne"]
ocena: 8
image: /assets/xiazki/nick_bilton_krol_darknetu.jpg

---

**Po "*Króla darknetu*" Nicka Biltona sięgnąłem przypadkiem, choć tematyka prywatności w internecie czy sieci Tor od dawna mnie interesuje. No i dopiero w toku czytania dowiedziałem się, że Ross Ulbricht - tytułowy "król" - został w tym roku ułaskawiony z kary dożywocia.**

<!--more-->

Zacznę od streszczenia dla niewtajemniczonych. Ross Ulbricht, znany jako "Straszny Pirat Roberts" (ang. "*Dread Pirate Roberts*"), jest twórcą *Silk Road* - strony w stylu Amazona, działającej w tzw. *darknecie* (czyli sieci Tor) w latach 2011-2013. Płacąc kryptowalutami, można było kupić tam narkotyki, broń palną, trucizny, ludzkie narządy i inne rzeczy niedostępne w legalnym obiegu.

W książce omówiono sporo szczegółów związanych z działalnością strony. Mnie jednak zaintrygowały przede wszystkim dwa tematy: poglądy Ulbrichta oraz wątek śledztwa.

Ulbricht był radykalnym libertarianinem, który chciał swoje przekonania wprowadzać w życie. *Silk Road* był projektem jego życia, który poprzez umożliwienie dostępu do zakazanych towarów miał doprowadzić do legalizacji narkotyków i osłabienia państwowej kontroli. W zasadzie, Ulbricht stworzył Silk Road dla idei - co zdaje się potwierdzać fakt, że mimo milionów na koncie, cały jego dobytek stanowiły laptop i dwa worki na śmieci z ubraniami.

Wątek śledztwa natomiast pokazuje, że aparat państwowy USA bywa nieudolny. Kilka departamentów może prowadzić to samo śledztwo i utknąć - każdy z innym zbiorem informacji, które razem mogłyby je rozwiązać.

Do dziś obserwujemy skutki wydarzeń opisanych w tej książce. Kryptowaluty wciąż budzą skojarzenie z nielegalnymi zakupami w internecie. Sieć Tor wciąż kojarzy się z biznesami działającymi na pograniczu prawa. A oprócz tego, legislatorzy na różnych szczeblach niechętnie patrzą na szyfrowanie w aplikacjach konsumenckich.

Tę książkę polecam każdemu, kogo zainteresował choć jeden wątek z tej zajawki. Zwłaszcza temat radykalnego libertarianizmu może intrygować. Dla przykładu: czy mając łatwy dostęp do heroiny, ludzie faktycznie zawsze sami powinni decydować o tym, co robią ze swoim ciałem?

## Warto przeczytać również

1. **Edward Snowden - "*Pamięć Nieulotna*"**: autobiografia Snowdena pokazuje, że służby USA nie zostały w miejscu jeżeli chodzi o inwigilację w sieci.
2. **Kevin Mitnick - "*Niewidzialny w sieci*"**: jeżeli komuś się wydaje, że sieć Tor czy w ogóle dbanie o prywatność w sieci są tematami skomplikowanymi, to ta książka Mitnicka powinna nieco odczarować ten pogląd.
3. [**Krzysztof Wosiński - "*OSINT - Nowy wymiar poszukiwań w sieci*"**]({% post_url 2025-03-16-zajawka-osint %}): niektóre techniki śledcze opisane w "*Królu darknetu*" są ogólnie wykorzystywane do śledztw w sieci, a ta przekrojowa książka przedstawia je nieco szerzej.

## Dodatkowe linki

- [Strona książki na Lubimyczytać](https://lubimyczytac.pl/ksiazka/5122759/krol-darknetu-polowanie-na-genialnego-cyberprzestepce)
- [Strona książki na Goodreads](https://www.goodreads.com/book/show/50240321-kr-l-darknetu-polowanie-na-genialnego-cyberprzest-pc)
- [Strona książki na stronie wydawnictwa](https://czarne.com.pl/katalog/ksiazki/krol-darknetu)
